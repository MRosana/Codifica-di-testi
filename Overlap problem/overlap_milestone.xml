<?xml version="1.0" encoding="UTF-8" ?>

<!--
    Studente: Matteo Rosana
    Matricola: 530398
    Corso: codifica di testi 19-20
    Filename: overlap_milestone.xml
    Data: 28/04/2020
-->

<text>
    <titolo>La fissione nucleare</titolo>
        <capitolo n = "1" />
            <p>In fisica la fissione o scissione nucleare è un processo fisico-nucleare in cui il nucleo atomico di un elemento chimico pesante (ad esempio uranio-235 o plutonio-239)
            decade in frammenti di minori dimensioni, ovvero in nuclei di atomi a numero atomico inferiore, con emissione di una grande quantità di energia e radioattività.
            Può avvenire spontaneamente in natura oppure essere indotta artificialmente tramite opportuno bombardamento di neutroni.
            È la reazione nucleare comunemente utilizzata nei reattori nucleari e nei tipi più semplici di arma nucleare,
            quali le bombe all'uranio (come Little Boy che colpì Hiroshima) o al plutonio (come Fat Man che colpì Nagasaki).
            Tutte le bombe a fissione nucleare vengono militarmente etichettate come Bombe A.
        <capitolo n = "2" />
            La prima fissione nucleare artificiale (cioè antropica) avvenne nel 1932 ad opera di Ernest Walton e John Cockcroft, che,
            accelerando protoni contro un atomo di litio-7 riuscirono a dividere il suo nucleo in due particelle alfa (cioè due nuclei di elio);
            il fenomeno era noto come splitting the atom. 
            Il 22 ottobre 1934 la prima fissione nucleare artificiale di un atomo di Uranio fu realizzata da un gruppo di fisici italiani guidati da Enrico Fermi (i cosiddetti "ragazzi di via Panisperna")
            mentre bombardavano dell'uranio con neutroni. Il gruppo di fisici italiani però non si accorse di ciò che era avvenuto ma ritenne invece di aver prodotto dei nuovi elementi transuranici.
            Alla fine del dicembre 1938, esattamente nella notte tra il 17 e il 18, due chimici nucleari tedeschi, 
            Otto Hahn e il suo giovane assistente Fritz Strassmann, furono i primi a dimostrare sperimentalmente che un nucleo di uranio-235, 
            qualora assorba un neutrone, può dividersi in due o più frammenti dando luogo così alla fissione del nucleo (fu la chimica Ida Noddack ad ipotizzare per prima la fissione nel 1934, 
            mentre i fondamenti teorici si hanno grazie a Otto Frisch e a sua zia Lise Meitner). 
            A questo punto per i chimici e fisici iniziò a prendere forma l'idea che si potesse utilizzare questo processo, 
            costruendo dei reattori che contenessero la reazione, per produrre energia o degli ordigni nucleari 
            (la prima bomba atomica esplose il 16 luglio 1945 nel poligono di Alamogordo nel Nuovo Messico).
            </p>
</text>